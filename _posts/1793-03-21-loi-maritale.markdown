---
layout: post
title:  "Rząd ugodzony nożem"
author: Kasper Nochar
date:   2019-01-19
category: liberty
keywords: faszyzm
abstract: Mowa nienawiści nie płynie ze strony wyborców czy telewizji. Mowa nienawiści wychodzi od osób na szczytach władzy którzy panicznie boją się ją stracić. Poniższy tekst wzywa do krytycznego myślenia. Aby nie posługiwać się fałszywymi wyobrażeniami kreowanymi przez osoby wpływające na umysły obywateli. Dokonano analizy wydarzeń bezpośrednio po zamachu na życie prezydenta Gdańska Pawła Adamowicza.
---

<p style="color: red; font-weight: bold">>>>>>  gd2md-html alert:  ERRORs: 0; WARNINGs: 0; ALERTS: 8.</p>
<ul style="color: red; font-weight: bold"><li>See top comment block for details on ERRORs and WARNINGs. <li>In the converted Markdown or HTML, search for inline alerts that start with >>>>>  gd2md-html alert:  for specific instances that need correction.</ul>

<p style="color: red; font-weight: bold">Links to alert messages:</p><a href="#gdcalert1">alert1</a>
<a href="#gdcalert2">alert2</a>
<a href="#gdcalert3">alert3</a>
<a href="#gdcalert4">alert4</a>
<a href="#gdcalert5">alert5</a>
<a href="#gdcalert6">alert6</a>
<a href="#gdcalert7">alert7</a>
<a href="#gdcalert8">alert8</a>

<p style="color: red; font-weight: bold">>>>>> PLEASE check and correct alert issues and delete this message and the inline alerts.<hr></p>




<p id="gdcalert1" ><span style="color: red; font-weight: bold">>>>>>  gd2md-html alert: inline image link here (to images/image1.png). Store image on your image server and adjust path/filename/extension if necessary. </span><br>(<a href="#">Back to top</a>)(<a href="#gdcalert2">Next alert</a>)<br><span style="color: red; font-weight: bold">>>>>> </span></p>


![alt_text](images/image1.png "image_tooltip")



# Pismo niezależne



<p id="gdcalert2" ><span style="color: red; font-weight: bold">>>>>>  gd2md-html alert: inline image link here (to images/image2.png). Store image on your image server and adjust path/filename/extension if necessary. </span><br>(<a href="#">Back to top</a>)(<a href="#gdcalert3">Next alert</a>)<br><span style="color: red; font-weight: bold">>>>>> </span></p>


![alt_text](images/image2.png "image_tooltip")



# O tym jak rząd został ugodzony nożem.


## 19.01.2019 Gdańsk



<p id="gdcalert3" ><span style="color: red; font-weight: bold">>>>>>  gd2md-html alert: inline image link here (to images/image3.png). Store image on your image server and adjust path/filename/extension if necessary. </span><br>(<a href="#">Back to top</a>)(<a href="#gdcalert4">Next alert</a>)<br><span style="color: red; font-weight: bold">>>>>> </span></p>


![alt_text](images/image3.png "image_tooltip")


Źródło: [http://telewizjarepublika.pl/sejm-uczcil-minuta-ciszy-pamiec-prezydenta-](http://telewizjarepublika.pl/sejm-uczcil-minuta-ciszy-pamiec-prezydenta-adamowicza,75072.html) <span style="text-decoration:underline;">adamowicza,75072.html</span>


# TL;DR

<p id="gdcalert4" ><span style="color: red; font-weight: bold">>>>>>  gd2md-html alert: inline image link here (to images/image4.png). Store image on your image server and adjust path/filename/extension if necessary. </span><br>(<a href="#">Back to top</a>)(<a href="#gdcalert5">Next alert</a>)<br><span style="color: red; font-weight: bold">>>>>> </span></p>


![alt_text](images/image4.png "image_tooltip")
Mowa nienawiści nie płynie ze strony wyborców czy telewizji. Mowa nienawiści wychodzi od osób na szczytach władzy którzy panicznie boją się ją stracić. Poniższy tekst wzywa do krytycznego myślenia. Aby nie posługiwać się fałszywymi wyobrażeniami kreowanymi przez osoby wpływające na umysły obywateli. Dokonano analizy wydarzeń bezpośrednio po zamachu na życie prezydenta Gdańska Pawła Adamowicza.

<p id="gdcalert5" ><span style="color: red; font-weight: bold">>>>>>  gd2md-html alert: inline image link here (to images/image5.png). Store image on your image server and adjust path/filename/extension if necessary. </span><br>(<a href="#">Back to top</a>)(<a href="#gdcalert6">Next alert</a>)<br><span style="color: red; font-weight: bold">>>>>> </span></p>


![alt_text](images/image5.png "image_tooltip")


**W** 2008 roku po upadku amerykańskich banków kryzys ekonomiczny zaczął się rozlewać po całym świecie. W tym czasie Polska przygotowywała się do organizacji mistrzostw europy w piłce nożnej. W latach 2009-2012 dokonano wielu inwestycji infrastrukturalnych w zawrotnym tempie. Polska znana dotychczas z dróg kiepskiej jakości, według niektórych gorszej niż w indiach, budowała autostrady i remontowała drogi gminne. Były to czasy w których ówczesny rząd Platforma Obywatelska (PO) miała do dyspozycji ogromne środki pieniężne na realizację inwestycji. Na przykład w 2013 wynegocjowano 300 mld z budżetu UE[1].

Wszelkie kontrakty na powyższe inwestycje były rozstrzygane na zasadzie przetargów. Oznacza to, iż reprezentant agendy rządowej, lub reprezentant władz samorządowych np. wójt, burmistrz, prezydent przygotowuje specyfikację szczegółową zamówienia, którą podmiot gospodarczy zdobywający kontrakt musi spełnić aby otrzymać zapłatę. Przetarg jest publiczny i każdy chętny posiadający działalność gospodarczą może przystąpić do przetargu. Przetarg jest rozstrzygany w formie konkursu gdzie przyznawane są punkty za spełnianie określonych wymagań. Wysoko punktowanym warunkiem był warunek ceny oraz portfolio projektów o dużej wartości np. powyżej 100 mln złotych. Poprzez takie rozwiązanie najczęściej zwycięzcami były duże podmioty oferujące bardzo niską cenę. Rzeczywista praca na placu budowy wykonywana była często rękoma małych nierzadko rodzinnych firm budowlanych. Wiele podmiotów gospodarczych poprzez opóźnienia w opłatach ogłaszało bankructwa.

Dodatkowo poprzez stały wzrost gospodarczy Polacy się wzbogacali a banki oferowały im nowe produkty, na przykład kredyty frankowe. Ludzie nieświadomi wahaniom kursowym obcych walut, zapewniani dodatkowo przez sprzedawcę produktu bankowego, który szkolony był aby sprawiał wrażenie przyjaciela i doradcy klienta, dbającego bardziej o interes klienta, a nie banku, zaciągali się na 30-letni kredyt. Niedole pojedynczych osób które w sumie stanowią 1,5 milionowy elektorat zostały wykorzystane przez ówczesną opozycję czyli partię Prawo i Sprawiedliwość (PiS).

W 2010 roku doszło do tragicznej katastrofy pod Smoleńskiem gdzie rządowy samolot z delegacją prezydenta Lecha Kaczyńskiego rozbił się przy podejściu do lądowania. Wszyscy wśród 96 osób na pokładzie ponieśli śmierć na miejscu. Brat Lecha Kaczyńskiego, Jarosław pogrążony był w smutku i żałobie. Cała Polska żyła przez pewien czas w żałobie. Polacy zjednoczyli się nad trumnami. Nad Polską znów czuwał duch solidaryzmu. Wszyscy płakali. Lechowi Kaczyńskiemu nadano nieśmiertelność stawiając wiele pomników, oraz nazywając parki, ulice i skwery jego imieniem. Wspólna żałoba nie trwała długo. W kilka miesięcy po katastrofie pojawił się problem krzyża który w trakcie żałoby został prowizorycznie ustawiony przed pałacem prezydenckim. Krzyż miał zostać przeniesiony do kościoła świętej Marii na Krakowskim Przedmieściu.

Wtedy doszło do pierwszej polaryzacji społeczeństwa. Ludzie zostali podzieleni na obrońców krzyża oraz jego przeciwników. Pomimo, iż jestem katolikiem zostałem z automatu zaliczony do przeciwników krzyża ze względu na fakt, iż uważałem że kościół jest bardziej odpowiednim miejscem dla krzyża. Ktoś z otoczenia kierownictwa partii PiS postanowił wykorzystać tragedię smoleńską do celów politycznych. Powstawały hipotezy o zamachu smoleńskim. W środowiskach związanych z ówczesną opozycją mówiono wręcz o Donaldzie Tusku jako zleceniodawcy zamachu podczas spotkania z Władimirem Putinem na sopockim molo. Pierwsze skrzypce w kreowaniu teorii zamachu smoleńskiego grał Antoni Macierewicz, bliski przyjaciel Jarosława Kaczyńskiego. Temat ściągnięcia wraku samolotu z terytorium Federacji Rosyjskiej było jedną z obietnic wyborczych PiS wysuwanej w każdej kampanii wyborczej. Temat ten również był podawany jako dowód, iż ówczesna ekipa rządząca zleciła zamach i oddała śledztwo Rosjanom, oraz obawia się ściągnąć wrak aby zatuszować dowody wskazujące na ich winę.

Powstało wiele teorii spiskowych, a oficjalny raport na temat przyczyn katastrofy zarówno strony polskiej jak i rosyjskiej był negowany, bo jak można go przyjąć zakładając że obie strony są zaangażowane w zamach. Owa atmosfera przeistoczyłą się ze wspólnej żałoby w rzucanie wzajemnych oskarżeń, obrońcy pozostawienia krzyża przed pałacem prezydenckim zostali automatycznie zaliczeni do wyznawców teorii zamachu zostając tym samym zaszufladkowanymi do grona oszołomów.

Wakacyjne letnie wieczory sprzyjały tworzeniu się manifestacji obrońców i przeciwników krzyża. Ktoś przyszedł z krzyżem złożonym z puszek po piwie Lech, ktoś zaczął gasić strumieniem moczu znicze zapalone ku pamięci ofiar katastrofy, ktoś kogoś szarpał, ktoś czymś rzucił, ktoś kogoś opluł. Atmosfera była pełna nienawiści. To wszystko miało miejsce kilka miesięcy po wspólnej żałobie.

Platforma Obywatelska pomimo zarzutów ze strony opozycji o korupcji przy rozstrzyganiu konkursów przetargowych, uleganiu Rosji w sprawie zwrotu wraku, wygrała kolejne wybory samorządowe i miała pełen pakiet na rządzenie Polską i wprowadzanie dowolnych reform. Mieli prezydenta Komorowskiego który wygrał w drugiej turze z Jarosławem Kaczyńskim walkę o fotel prezydencki, który nie powinien wetować reform ze względu na przynależność do PO.

Rząd Polski zaczął wprowadzać niepopularne reformy takie jak obowiązek szkolny dla sześciolatków, podniesienie wieku emerytalnego oraz likwidację Otwartych Funduszy Emerytalnych. Społeczeństwo poczuło się oszukane. Zmiany były dla niego zbyt drastyczne. Gwoździem do trumny PO stały się nagrania pochodzące z restauracji Sowa i Przyjaciele, gdzie dwóch kelnerów zrobiło sobie dodatkowe źródło przychodu sprzedając nagrane rozmowy polityków wybranym redakcjom dziennikarskim. Ślady oskarżonego w tej sprawie zleceniodawcy prowadzą do Rosji. Ówczesna opozycja wykorzystała stenogramy tych rozmów zarzucając rządowi rozpasane życie elit. Jeden z największych zarzutów, który obecny jest do dziś to fakt, iż posłowie zajadali się ośmiorniczkami na koszt podatnika.

Opozycja budowała w społeczeństwie poczucie niesprawiedliwości i kreowała wizję suwerena który ma wpływ na otaczającą go rzeczywistość. Elektorat urzędującego rządu nabrał przekonania, iż może przywołać elity do porządku i wyrazić niezadowolenie z wprowadzonych niepopularnych reform. I tak podobnie jak w Ameryce gdzie w ramach pokazywania czerwonej kartki dla ówczesnego środowiska politycznego elektorat wybrał na fotel prezydenta Donalda Trumpa, któremu nikt nie dawał szans na nominację, a co dopiero urząd prezydenta, tak w Polsce wyborcy pokazali czerwoną kartkę Komorowskiemu, oddając fotel prezydenta Andrzejowi Dudzie kandydatowi Prawa i Sprawiedliwości.

Andrzej Duda był politykiem bez zaplecza i własnej ekipy. Po zaprzysiężeniu w maju 2015 roku Andrzej Duda dumnie prezentował się na wszelkich okazjach państwowych stylizując się na popkulturalną parę prezydencką pochodzącą z amerykańskiego serialu House of Cards popularnego również w Polsce. Ludzie poczuli, że rzeczywiście mają wpływ na otaczającą ich rzeczywistość. Po rezygnacji Donalda Tuska z przewodniczącego partii PO na rzecz fotela przewodniczącego Rady Europejskiej, owa formacja traciła systematycznie popularność. Na jesieni 2015 roku odbyły się wybory parlamentarne gdzie przy frekwencji poniżej 51% PiS zdobyło 37% głosów. PiS w ten sposób zdobył prawie 51% mandatów w sejmie a wraz z ugrupowaniem Kukiz 15 (czerwona kartka od wyborców, frankowiczów)  posiadał 60% głosów w polskim sejmie.

Ludzie nie mogli wyjść z podziwu jak za pomocą niespełna 6 mln głosów można uzyskać bezwzględną większość w parlamencie w kraju którego ludność sięga prawie 38 mln. Taki efekt był konsekwencją systemu rozdziału mandatów oraz faktowi iż 1,1 mln głosów oddanych zostało na koalicję ugrupowań lewicowych, która nie przekroczyła 8% progu tak więc ich mandaty przeszły na partie zwycięską. Po tych wyborach rozpoczęła się totalna rewolucja.

Prezydent nie zaprzysiągł wybranych przez poprzednią władzę sędziów do trybunału konstytucyjnego. Premier Szydło nie drukowała wyroków trybunału konstytucyjnego niekorzystnych dla rządu. Rząd stworzył Polską Fundację Narodową zasilaną szerokim strumieniem pieniędzy ze spółek skarbu państwa, które wytwarzają zysk kosztem obywateli (potentaci paliwowi, firmy energetyczne, ubezpieczeniowe oraz bankowe). Statut i cel fundacji stanowił o promowaniu wizerunku Polski za granicą, budowanie marki i promowanie polskiej gospodarki. Nie wiadomo dlaczego pierwszą głośną i dostrzeżoną za granicą kampanią była kampania oczerniająca polskie sądy. W zasadzie była ona skierowana do obywateli wewnątrz kraju ponieważ opierała się na billboardach rozstawionych na terytorium Rzeczypospolitej Polskiej, niemniej jednak była szeroko komentowana za granicą. Bilbordy wołały o sędzi który ukradł kiełbasę, oraz o innych pojedynczych incydentach z polskiego sądownictwa. Na ile prawdziwe były sytuacje przedstawione na billboardach nie wiadomo, ponieważ dziennikarze nie uzyskali odpowiedzi gdzie te przewinienia miały miejsce.

Narracja rządu mówiła o sędziach jako o specjalnej kaście elit wyjętej spod prawa. Ludzi manifestujących w obronie sądów rząd wraz z telewizją publiczną wyzywał od obrońców pedofili i alimenciarzy lub per ubeckie wdowy. W powyższym stwierdzeniu o protestujących jest ziarno prawdy jednak podany jako pasek w portalu informacyjnym jest swoistą manipulacją. Te ziarno prawdy, to fakt iż w obronie stanęła Dorota Stalińska, broniąca polskiego reżysera Romana Polańskiego oskarżonego w USA o gwałt na nieletniej, oraz fakt iż dziennikarz Jacek Żakowski wspierał twarz KOD (Komitet Obrony Demokracji) Mateusza Kijowskiego który zalegał z alimentami.

Publicyści zaczynali się polaryzować wraz z narodem. Jedni bronili owej polityki przenaturzeń i półprawd inni nie mogli jej zdzierżyć. Publicyści koniunkturalni czyli tacy którzy zamiast kierować się obiektywizmem dziennikarskim, kierują się własnym interesem lub interesem redakcji w której pracują, czynnie wspierają rządową propagandę opartą na wynaturzeniach podobnych do tych przedstawionych powyżej.

Dowolną redakcję rząd zawsze może dofinansować poprzez wykup powierzchni reklamowej dla spółek skarbu państwa. Nowo powstałe redakcje wspierające rząd w walce z przeciwnikami reform sowicie wynagradzano przyznając granty, wykupując prenumeratę dla agend rządowych lub umieszczając reklamy spółek skarbu państwa.

Jeszcze nigdy w historii III Rzeczpospolitej nie było tak sprzyjającej konfiguracji dla sprawnego reformowania państwa. Rząd posiadający samodzielną większość, uchwala przygotowane przez siebie ustawy. Następnie mając w senacie zdecydowaną większość, czyli 61% mandatów, ustawa przechodzi przez senat. Następnie jest podpisywana przez prezydenta wywodzącego się z tego samego obozu politycznego. Zdarzały się przypadki gdy ważne reformy przebywały całą ścieżkę legislacyjną w niecałe 24 godziny. Lub sytuację gdy sędziowie do trybunału konstytucyjnego zostali zaprzysiężeni w środku nocy, a ściślej nad ranem, między godziną 2 a 3. Nie wiadomo czy tego typu działania były wynikiem strachu przed protestami społecznymi, czy aby pokazać siłę wpływu zwykłego posła prezesa Jarosława Kaczyńskiego.

Aby zapewnić sobie spokój przy tak agresywnie wprowadzanych reformach rząd dysponował dużym zbiorem mediów. Od gazet przez radio a na telewizji kończąc, w których ludzi przeciwnych reformom dehumanizowano, depolonizowano wyzywając od zdrajców i targowicy. Możliwe iż był to efekt odchodzenia od czasów liberalizmu i wzajemnej tolerancji na rzecz zerwania z dotychczasową poprawnością polityczną. Podobną sytuację mogliśmy zaobserwować w USA w osobie Donalda Trumpa, który imigrantów utożsamiał z kryminalistami. Było to o tyle łatwe, iż ktoś kto dostał się na terytorium USA bez wymaganej wizy złamał prawo stając się tym samym kryminalistą. Jednak Trump nie wahał się utożsamiać ich z gwałcicielami, mordercami i handlarzami narkotyków. Wszak kryminalista to kryminalista.

Tak samo rząd oraz przedstawiciele inteligencji polskiej np. profesor Wolniewicz utożsamiali uchodźców wojennych z Syrii z terrorystami i zamachowcami. Co więcej na antenie telewizji TVP Info profesor ten upierał się przy tezie, że wszyscy terroryści to muzułmanie. Zaznaczając jednocześnie, iż nie mówi, że wszyscy muzułmanie to terroryści. Społeczeństwo zaczęło się bać. Zaczęliśmy się bać obcej kultury. Obcego języka. Poseł Kaczyński utożsamiał imigrantów z Półwyspu Arabskiego i Afryki ze źródłem zarazy, mówiąc o pierwotniakach zawleczonych z dalekich krajów które mogą być zabójcze dla naszej społeczności. To również przysporzyło PiS sporo zastraszonego elektoratu.



<p id="gdcalert6" ><span style="color: red; font-weight: bold">>>>>>  gd2md-html alert: inline image link here (to images/image6.png). Store image on your image server and adjust path/filename/extension if necessary. </span><br>(<a href="#">Back to top</a>)(<a href="#gdcalert7">Next alert</a>)<br><span style="color: red; font-weight: bold">>>>>> </span></p>


![alt_text](images/image6.png "image_tooltip")


Źródło: [https://www.youtube.com/watch?v=rRXvzj2_-4o](https://www.youtube.com/watch?v=rRXvzj2_-4o)

Prezydent miasta Gdańska ś.p. Paweł Adamowicz był takiej polityce przeciwny. Stał się osobą niebezpieczną dla naszej społeczności. Jeden ze spotów wyborczych PiS przedstawia apokaliptyczną wizję Polski opanowaną przez hordy imigranckich muzułmanów napadających na tle seksualnym na nasze kobiety[2]. Na pokazanej w spocie deklaracji na rzecz przyjęcia uchodźców widnieje podpis ś.p. Pawła Adamowicza. Pomimo brutalnej i ciężkiej walki wyborczej z wykorzystaniem aparatu państwa w postaci Centralnego Biura Antykorupcyjnego, które odwiedza prezydenta Gdańska przed kampanią samorządową, Adamowicz wygrywa kolejne wybory samorządowe.

Mało kto potrafi sobie wyobrazić życie w postaci zarządcy miejskiego z prokuratorem, licznymi rozprawami sądowymi oraz agentami CBA na głowie, który musi zająć się kampanią wyborczą. Myślę że takiemu człowiekowi mało zostaje czasu dla rodziny. Ponoć takie jest życie samorządowca. Ze względu na szeroko zakrojoną akcję dyskredytacji również z wykorzystaniem telewizji publicznej. Ponad 100 materiałów wyemitowanych na antenie TVP przedstawiających Adamowicza jako barona pomorskiego klubu PO. Przeciw prezydentowi Gdańska, PO wystawiła swojego kandydata Jarosława Wałęsę.

Telewizja polska publikowała materiały wideo kompromitującego nie tylko Adamowicza lecz również Jerzego Owsiaka. Jurek od 27 lat prowadzi noworoczną zbiórkę charytatywną która łączy Polaków w imię dobra pod nazwą Wielka Orkiestra Świątecznej Pomocy. Cel orkiestry zawsze jest szlachetny. Niestety Jurek jest osobą medialną i ma siłę oddziaływania na młodzież za pomocą letniego festiwalu muzycznego pod nazwą Przystanek Woodstock. Na jednym z takich festiwali Jurek śmiało krytykował rząd. Ze strony rządu, ciętej riposty udzielała mu posłanka Krystyna Pawłowicz. Jurek zarzucał rządowi łamanie konstytucji. Przedstawiciele rządu nawet nie zaprzeczali mówiąc, że zdania są podzielone. Jurek walczył o swoje dobre imię w sądach. W jednym z wyroków został skazany za mowę nienawiści. Jurek niestrudzony przykrościami się nie poddaje i dalej prowadzi zbiórkę.

Jednak są tacy dziennikarze koniunkturalni którzy w osobie Owsiaka widzą możliwość do bycia dostrzeżonym w internetowej blogosferze. I tak dziennikarz postanawia podliczyć cenę czynienia dobra. Zaczyna Owsiakowi zarzucać, iż czerpie on korzyści majątkowe ze zbiórki. Zarzuca mu że nic nie robi oprócz czynienia dobra i w dodatku nieźle z tego żyje. Zarzuca mu, iż Jurek chowa zebrane pieniądze w słoikach w swoim mieszkaniu. Jurek jest twardy. Nie poddaje się. Pomimo odwiedzających jego konferencję prasowe dziennikarzy koniunktóralnych, którzy aby zaistnieć w internecie zadaje pytanie, czy aby nie za dużo Jurek czerpał korzyści z czynienia dobra, rozbijając tym samym konferencję prasowe. Jurek działa aby zebrać pieniądze w szlachetnym celu. W tym roku tak jak zawsze wie, że w Gdańsku może zawsze liczyć na swojego przyjaciela Pawła Adamowicza, który jako wolontariusz zbiera pieniądze na szlachetny cel.

Godzina 19:55, w niedzielę 13 stycznia 2019 roku, na scenie z długim nożem w ręce w geście gloryfikacyjnym, z rękoma w górze niczym narodowcy na marszu niepodległości lub pseudo kibice na stadionie stoi on, Stefan W., zamachowiec. Gdyby nie biały kolor skóry nazywany byłby terrorystą. Prezydent Adamowicz leży w bezruchu z jego ciała ucieka krew. Krew sączy się dosyć szybko przez 3 otwory w jego ciele. Pierwszy otwór w sercu powoduje że serce zamiast pompować natlenowaną krew do mózgu, wypompowuje ją poza ciało. Pozostałe dwa otwory w jamie brzucha powodują znaczny spadek ciśnienia krwi. W kilka uderzeń serca Paweł leży już nieprzytomny. Mózg jest niedotleniony. Dusza Adamowicza uleciała do nieba wraz ze światełkiem WOŚP. Zamachowiec podchodzi do konferansjera mówiąc:

“Daj mi mikrofon bo będziesz następny!”

 Z mikrofonem w ręku zwrócił się do zmrożonej trwogą publiczności. Na pierwszy rzut oka wyglądało to na jakiś happening. Ludzie stali, radosna muzyka leciała z nagłośnienia, nikt nie miał nawet siły krzyczeć. Zamachowiec przemówił:

“Halo, halo, nazywam się Stefan Miłosz W., siedziałem niewinny w więzieniu! Platforma Obywatelska mnie torturowała, dlatego właśnie Adamowicz nie żyje!”

Po tych słowach został obezwładniony przez pracownika technicznego który, nie chce aby nazywano go bohaterem. Zamachowiec sprawia wrażenie spokojnego, nie stawia oporu przy zatrzymaniu.

Czy taka osoba jest niezrównoważona psychicznie? Zapewne nikt o zdrowych zmysłach nie rzuca się z nożem na drugiego człowieka. Nikt normalny nie planuje zamachu na prezydenta miasta. Jednak osoba chora psychicznie albo z zaburzoną osobowością może mieć takie urojenia. Należy zaznaczyć, iż zaburzenie psychiczne to nie to samo co choroba psychiczna.

Schizofrenia to choroba psychiczna wynikająca z zaburzeń biochemicznych w mózgu. Cierpi na nią około 0.4%-0.6% każdej populacji, tak więc jeśli znasz ponad 200 osób to jest duże prawdopodobieństwo, że któraś z nich cierpi na tę chorobę. Przyczyny schizofrenii nie są do dziś znane. Co jest pocieszające to fakt, iż 45% pacjentów leczonych farmakologicznie, wraca do pełnego zdrowia po jednym lub kilku epizodach psychozy.

Osoby będące w stanie psychozy mają poważnie upośledzoną umiejętność krytycznej, realistycznej oceny własnej osoby, otoczenia i relacji z innymi, a nawet mogą nie być do niej zdolni. Najczęściej pacjent w trakcie napadu psychozy mówi rzeczy bez ładu i składu.

 Zamachowiec bez tremy wypowiedział swój manifest, tak aby trafił do jak największej liczby odbiorców. Przekaz został rozesłany do milionów Polaków zgromadzonych przed telewizorami na wieść o zamachu na prezydenta Gdańska. Na portalu youtube film z atakiem miał ponad 1,6 mln odsłon.

Niemal pewnym jest, iż zamachowiec ma zaburzenia osobowości. Z pewnością paranoiczne, antyspołeczne, histrioniczne. Osoba o zaburzeniu paranoicznym to osoba stale mająca się na baczności, defensywna, nieufna, podejrzliwa. Przesadnie wyczulona na to, że ktoś może chcieć jej przeszkodzić lub skrzywdzić ją. Stale poszukuje dowodów potwierdzających spiskową teorię rzeczywistości. Siebie samą uważa za osobę postępującą w sposób słuszny, a i tak prześladowaną.

Stefan W. powiedział że PO go torturowało w więzieniu. Mówił w więzieniu, że jest niewinny i że sędzia dał mu za wysoki wyrok pomimo tego, że przyznał się do winy. Groził koledze który dostał niższy wyrok że to jego wina, że on dostał wyższy. Typowe zaburzenia paranoiczne.

Osoba z zaburzeniem antyspołecznym to osoba impulsywna, nieodpowiedzialna, niepodporządkowująca się normom, nie do opanowania. Działa bez namysłu. Spełnia społeczne oczekiwania, o ile służy to jej samej. Lekceważy społeczne obyczaje, reguły i standardy. Spostrzega samą siebie jako wolną i niezależną.

Zdecydowanie mordowanie drugiego człowieka to lekceważenie społecznych jak i religijnych obyczajów. Napadanie na banki również można zaliczyć do niepodporządkowania się normom. Czy zamachowiec swoim czynem spełnia jakieś społeczne oczekiwania? Czy mu to służyło?

Tak, jeśli wziąć pod uwagę osobę o teatralnym zachowaniu, uwodzicielską, płytką, poszukującą wrażeń, próżną, czyli osobę z zaburzeniem histrionicznym. Taka osoba reaguje z przesadą na najdrobniejsze nawet zdarzenia. Zachowuje się ekshibicjonistycznie, aby uzyskać uwagę i przychylność innych ludzi. Spostrzega samą siebie jako atrakcyjną i pełną uroku. Należy zwrócić uwagę iż zamachowiec chciał, aby świat się dowiedział jak ma na pierwsze i drugie imię, oraz trzymał w górze ręce w triumfalnym geście, chciał aby ludzie go podziwiali.

Tej nocy rząd Polski został ugodzony nożem w samo serce. Nikt nie był gotowy na zamach na prezydenta jednego z polskich miast. Żeby sytuacja była gorsza ofiarą ataku był znany samorządowiec przeciwny reformom państwa. Gdy sejm ograniczył budżet Trybunału Konstytucyjnego i zabrakło pieniędzy na obchody 30-lecia TK w Polsce, prezydent Adamowicz udzielił wsparcia finansowego z budżetu miasta. Zamiast w Pałacu Prezydenckim w Warszawie, tak jak wszystkie dotychczasowe jubileusze polskiego sądu konstytucyjnego, uroczystości odbyły się w Dworze Artusa w Gdańsku. Przeciw prezydentowi Adamowiczowi dwie anonimowe osoby wniosły zawiadomienie do prokuratury o popełnienie przestępstwa tj. działanie na szkodę gminy. Zarzuty te mogły być kierowane poczuciem, iż pieniądz publiczny idzie na bufet dla specjalnie uprzywilejowanej kasty sędziowskiej. Prezentowanej przez media sprzyjające rządowi jako ludzie przesiąknięci komunizmem. Kampania sprawiedliwe sądy wzmacniała przekaz o zdegenerowanych sędziach.

Ataki na sądownictwo w Polsce zaczęły się zaraz po przejęciu władzy przez PiS. Jeszcze przed wygranymi wyborami, na jesieni Prezydent Andrzej Duda wstrzymywał się z podpisaniem nominacji do Trybunału Konstytucyjnego. W tym okresie niszczona była postać prezesa trybunału konstytucyjnego prof. Andrzeja Rzeplińskiego. Natomiast podczas przejmowania trybunału, ten sam prezydent zaprzysiągł sędziów TK pod osłoną nocy. W grudniu tegoż roku Joachim Brudziński słowami “komuniści i złodzieje” dokończył rozpoczęte przez Jarosława Kaczyńskiego słowa “Cała Polska z was się śmieje ..” kierując je do protestujących osób niegodzących się na łamanie konstytucji czyli obsadzania swoimi kandydatami miejsc już obsadzonych w trybunale.

Co można robić w obliczu rodzącej się przemocy, gdy protestujący są ośmieszani, pogardzani i wyzywani. Trudno się zebrać na odwagę i dołączyć do ruchów broniących demokracji i praworządności. Gdy ktoś napada na demonstranta Komitetu Obrony Demokracji, kopie go i przewraca, co jest emitowane we wszystkich kanałach informacyjnych w kraju, rzecznik rządu udziela jednej z telewizji komentarza:

“Nie pochwalam takiego zachowania, ale je rozumiem.”

Cieszyć się, że rząd nie pochwala takich praktyk? Trzeba pamiętać że autorytaryzm w dowolnej postaci nadchodzi małymi krokami. Rząd nie pochwala, ale prokurator nie pochwala również uczestnika bójki dlatego na ławie oskarżonych o pobicie, obok napastników posadzono ofiarę. Warto pamiętać, iż władzę nad każdym śledztwem może przejąć prokurator generalny, czyli minister sprawiedliwości, czyli człowiek rządu. Czy minister nie pochwala takiego zachowania? O to niestety nikt nie zapytał. Czy prokurator nie pochwalał wieszania portretów polityków europarlamentu z klubu PO na szubienicach na rynku we Wrocławiu? Przez ponad rok śledztwo stało w miejscu. Prokurator przejął nad nim kontrolę dopiero po śmierci Adamowicza. W sądzie znalazł się akt oskarżenia. Warto wspomnieć, iż śledztwo toczyło się w sprawie a nie przeciwko osobom. Gdy prokuratura dostała wszelkie dowody, próbowała torpedować śledztwo poprzez zwrócenie się do Policji o uzupełnienie materiału dowodowego o zeznania świadków. Czy prokurator nie widział na dostarczonym materiale wideo co się wydarzyło na rynku we Wrocławiu? Tutaj nóż został wbity w samo serce rządu, w aparat wysuwania oskarżeń, czyli prokuraturę.

Prokuratura prowadzi śledztwo w kierunku kierowania gróźb karalnych. Nikt nie będzie zadawał pytań dlaczego narodowcy postanowili zorganizować taki happening. Wszak portrety wiszące na szubienicach to europosłowie nazwani przez PiS targowicą. Ta obelga motywowana była tym, że europosłowie zagłosowali za wszczęciem procedury sprawdzania praworządności w Polsce. Czy rząd uważa to za zagrożenie? Czy rząd obawia się że KE stwierdzi brak praworządności w Polsce? Jak policja zatrzyma mnie do kontroli to nie obawiam się otworzyć bagażnika, bo wiem że nie ma tam nic co mogłoby mi zagrażać. Czy Polski rząd nie jest pewny wyniku stosowanej procedury?

Warto sobie przypomnieć co się wydarzyło w trakcie kryzysu wywołanego skandalem w Komisji Nadzoru Finansowego gdzie człowiek niezwykle uczciwy, szlachetny, honorowy i wybitny profesjonalnie spotyka się z jednym z polskich milionerów i składa mu ofertę zatrudnienia swojego prawnika, pod groźbą przejęcia banku przez jeden z banków zrepolonizowanych. Gdy sprawa nie była już do zamiecenia pod dywan, skierowano do sądu wniosek o tymczasowe aresztowanie powyżej wspomnianego człowieka, nominowanego przez rząd do KNF. Skąd u prokuratora wzięła się obawa matactwa przez oskarżonego?

Gdy gazeta opublikowała stenogram rozmowy Marek Ch. przebywał w Singapurze. Tego samego dnia wieczorem, gdy Marek Ch. już siedzi w samolocie relacji Singapur-Warszawa (pomimo iż miał być następnego dnia prelegentem na konferencji FINTECH i reprezentować polski KNF), premier w Warszawie organizuje specjalne posiedzenie na które zaprasza dyrektorów służb specjalnych. Co zostało uzgodnione na tym spotkaniu nie wiadomo. Wiadomo jednak, że pomimo specjalnego nadzoru nad sprawą przez premiera, funkcjonariusze CBA pokonują trasę 3 km znacznie dłużej niż Marek Ch. z Singapuru do Warszawy. Prezes KNF prosto z lotniska, po nocnym 12 godzinnym locie, zamiast pojechać do domu, wziąć prysznic, zjeść śniadanie i się przespać, wpada do siedziby KNF i czyści swój gabinet. Agenci CBA wchodzą do jego gabinetu kilka minut po tym jak on wychodzi. Następnie Marek Ch. jeszcze przez 2 tygodnie ma okazję do spotykania się z kimkolwiek, układania linii obrony i zeznań z innymi osobami zaangażowanymi w sprawę. Dopiero jak już opinia publiczna nie odpuszcza, prokurator postanawia przesłuchać Marka Ch.. Ma to miejsce po 2 tygodniach od wybuchu skandalu oraz po zebraniu zeznań od osoby zawiadamiającej o możliwości popełnienia przestępstwa. Marek Ch. zostaje aresztowany, a prezes NBP tłumaczy się, że jego wypowiedź publiczna skierowana do dziennikarza stacji TVN, była wypowiedzią prywatną. Pan Glapiński angażuje prawników NBP aby straszyły pozwami gazety, które publikują kompromitujące go słowa. Żąda wręcz wycofania z obiegu informacyjnego jego wypowiedzi wychwalającej Marka Ch..

Jakby tego było mało, prokuratura postanawia zatrzymać o 6 rano poprzedniego szefa KNF, pana Kwaśniaka i przewieźć go na przesłuchanie z Warszawy do Szczecina. Po to tylko, żeby go wypuścić po przesłuchaniu, po którym musiał już na własną rękę wrócić do domu. Gdy na jaw wyszło, że Kwaśniak poprzez wykonywanie swoich obowiązków służbowych związanych z pracą urzędnika KNFu został dotkliwie pobity metalową pałką w swoim ogródku przez mało rozgarniętego (lub z zaburzoną osobowością) bandziora wynajętego przez jednego z prezesów banku SKOK Wołomin. Kwaśniak ledwo uszedł z życiem. Sprawca w trakcie rozprawy wyraził skruchę i przeprosił pana Kwaśniaka. Jednak minister sprawiedliwości i prokurator generalny w jednym z wywiadów na antenie telewizji publicznej mówi, iż może Kwaśniak tak rozzuchwalił przestępców swoimi działaniami, iż Ci go pobili.

Znów ofiara przemocy zostaje przez reprezentanta rządu obarczona winą za to, że była ofiarą. Czy minister nie obawia się, że taka retoryka może tak rozzuchwalić przestępców, że Ci wezmą nóż i zaczną zarzynać przedstawicieli niegodzących się na politykę rządu? Śledztwo w sprawie propagowania nazizmu poprzez słynne urodziny Hitlera w lesie sprowadzone zostało na ścieżkę prowokacji ze strony dziennikarzy “obcej” telewizji, czyli TVN. Telewizja ta na początku była telewizją rodzimą, później trafiła w ręce amerykańskiego inwestora. Dzisiaj pojawiają się głosy iż należy do ludzi z Rosji. Ile w tym prawdy? Nie chce mi się już sprawdzać, ponieważ żyjemy w świecie fake newsów, post prawd, wysuwania oszczerstw oraz wojny informacyjnej.

Jednym z przecieków (legalny na mocy nowelizacji przez PiS ustawy o prokuraturze) był taki, że ktoś wręczył jednemu z członków ugrupowania Duma i Nowoczesność siatkę z pieniędzmi w kwocie 20 tyś. złotych na organizację urodzin Hitlera i zaproszenia na nią dziennikarzy. Pomimo, iż drugi z organizatorów przyznał się do zarzucanych czynów i dobrowolnie poddał się karze.

Następnym ciosem w rząd była seria niefortunnych decyzji podjętych przez przedstawicieli rządu lub członków zjednoczonej prawicy. Otóż gdy lekarze walczyli o życie prezydenta, Premier Morawiecki wysłał do Londynu samolot rządowy po żonę Adamowicza. Ludzie przyjęli to za szlachetny gest. Nikt nie zadawał pytań jaki jest sens mobilizacji wojskowej załogi oraz zatankowanie dużej maszyny aby polecieć po 2 osoby do Wielkiej Brytanii. Przecież premier mógł zlecić sejmowemu biuru podróży zakup biletów na najbliższy rejs komercyjny z Londynu do Gdańska. Byłoby taniej i szybciej. Jednak premier musiałby się tłumaczyć z dodatkowych wydatków, a tak jednym telefonem do lotnictwa wojskowego załatwił samolot i transport. Co więcej premiera stać, aby kupić bilety z własnej kieszeni gdyż dla milionera taki wydatek to pryszcz. Jednak PiS ma lekką rękę do wydawania cudzych pieniędzy.

Ugodzony został również prezydent Duda. Ogłosił, że chce zorganizować marsz milczenia przeciw nienawiści, na który zaprasza wszystkie partie polityczne. Platforma i Nowoczesna nie przyszła na to spotkanie. Media sprzyjające rządowi od razu zaczęły pisać, że opozycji zależy na dzieleniu Polaków i na rękę im atmosfera głębokiego podziału. Wtedy pojawiły się pierwsze wariackie pomysły i wypowiedzi na forach internetowych że prawdopodobnie Platforma zleciła zabójstwo Adamowicza poprzez hipnozę i tortury osadzonego Stefana W.. Zagrania prezydenta dotyczące zapraszania na wspólne marsze, po czym odwoływania swojej obecności na owym marszu były nam już znane. Wierzyłem, że tak jak 11 listopada prezydent zaprosił wszystkich na marsz niepodległości, żeby parę dni później powiedzieć że nie idzie, żeby na mniej niż tydzień przed marszem powiedzieć że jednak idzie, tak i w tym przypadku pójdzie mimo, że mówił że nie pójdzie. Jednak w tym przypadku można przypuszczać że prezydentowi chodziło tylko o to, aby pokazać że PO nie chce pojednania.

Pomimo iż w każdym niemal mieście w Polsce odbył się marsz milczenia przeciw nienawiści, prezydent nie uczestniczył w ani jednym. Ktoś powie, że to by było trudne w organizacji. Jednak przewodniczący Rady Europejskiej Donald Tusk, dał radę zmienić swój kalendarz i przyjechał z Brukseli do Gdańska na wiec przeciwko nienawiści. Czy prezydent Duda ma więcej obowiązków niż przewodniczący Rady Europy? Z obserwacji jego działalności przez ponad pół kadencji wynika, iż prezydent najwięcej obowiązków ma związanych z narciarstwem. I znów napotykamy dziwne anomalie, ocierające się o teorie względności, czyli fakt iż łatwiej przyjechać z Belgii do Gdańska niż z Warszawy. Tak jak  szybciej można dotrzeć do siedziby KNF z Singapuru niż z Warszawy.

Nóż dosięgnął również samego prezesa Kaczyńskiego oraz jego partii. Gdy w sejmie okazano szacunek zmarłemu Pawłowi Adamowiczowi poprzez minutę ciszy, prezes nie był obecny na sali. Okazując tym samym brak szacunku dla zmarłego. Czy to są wartości chrześcijańskie o których mówi PiS gdy straszy nas zalewem islamu? Czy może to są wartości wyznawane przez członków rodziny Radia Maryja. Szkoda że nie wszyscy tak mocno kochamy rodzinę Radia Maryja tak jak nasz kochany rząd, może miałbym wtedy więcej zrozumienia.

Rzeczniczk rządu udzielił wywiadu zaprzeczając, iż ich nieobecność w sejmie w trakcie minuty ciszy była celowa. Jeśli nie była celowa, to dlaczego prezes Kaczyński nie zadzwonił do marszałka Kuchcińskiego z prośbą o poczekanie 3 min na spóźnionych parlamentarzystów, tak jak ma to w zwyczaju gdy w sejmie są ważne dla niego głosowania? Telewizja Republika też nie mogła tego zrozumieć. Dlatego do artykułu o minucie ciszy zamieściła zdjęcie gdzie w ławach sejmowych zasiadał nie kto inny, jak wcześniej wspomniani spóźnialscy. O nieobecności prezesa Telewizja Republika nie wspomina w swoim newsie. Gdy zostało to dostrzeżone i wyśmiane przez internautów, grafikę zmieniono na taką gdzie widoczne są puste ławy posłów PO. Aby później zmienić ją na grafikę przedstawiające sejm z zewnątrz.

Niektórych niegodziwości nawet najbardziej koniunkturalni dziennikarze nie są w stanie wytłumaczyć i usprawiedliwić. Trochę lepiej poszło Kurskiemu, prezesowi TVP. Wieczorne wydanie wiadomości w dzień śmierci Adamowicza poświęcone było mowie nienawiści. Jako przykłady pokazano jedynie wypowiedzi polityków opozycji. Natomiast dziennikarzy koniunkturalnych odpowiedzialnych za kreowanie obrzydliwego wizerunku Jurka Owsiaka zawieszono, robiąc z nich kozłów ofiarnych. Dziennikarze koniunkturalni powinni wiedzieć, że o ich losie decyduje aktualna koniunktura a nie ich warsztat dziennikarski.

Prezes Kaczyński nie zaszczycił swoją obecnością ceremonii pogrzebowej prezydenta Gdańska, pomimo iż byli obecni wszyscy premierowie państwa Polskiego po upadku komunizmu oprócz Kaczyńskiego i Beaty Szydło. Media sprzyjające władzy, nie szczędzili słów krytyki na temat usadowienia obecnie urzędującego prezydenta w piątym rzędzie. Sam prezydent wstrzymał się od komentarza, widocznie po 3 latach upokarzania, zdążył się przyzwyczaić, iż nie jest pierwszą osobą w naszym państwie.

Ostrze noża zamachowca nie ominęło służby więziennej. I nie chodzi tu o fakt, iż matka zamachowca alarmowała ich o tym, że jej syn chce popełnić straszną zbrodnie po wyjściu z więzienia, ponieważ nie możemy się godzić na izolację człowieka tylko dlatego że mamy podejrzenia, iż zechce on popełnić przestępstwo. Służba więzienna poczuła się w obowiązku zdjąć z TVP winę za to co się stało. W oficjalnym komunikacie poinformowała ona, iż osadzonym nie ogranicza się dostępu do kanałów informacyjnych i wydrukowała listę dostępnych kanałów telewizyjnych w zakładzie karnym, gdzie zamachowiec odbywał karę. Na liście tej zabrakło kanału TVP Info, wymienione były natomiast kanały dostępne tylko w pakietach telewizji płatnej, czyli kablowej lub satelitarnej. Chciałbym aby któryś z posłów złożył interpelację aby opinia publiczna dowiedziała się dlaczego więźniowie mają zapewniony pakiet premium za który zwykły Kowalski musi płacić nawet 1200 zł rocznie.

Sam komunikat SW jest wewnętrznie sprzeczny. Zdanie jest logicznie fałszywe. Służba mówi że nie ogranicza dostępu do oglądanych przez więźniów kanałów jednak nie pozwala im na oglądanie TVP info do odbioru którego wystarczy odbiornik telewizyjny i spinacz, lub widelec włożony w gniazdo antenowe. W ZK więzień może wnioskować o telewizor do swojej celi. Czy naczelnik zakładu wyrywał z pilota guziki kanału TVP info? Czy zakłócał sygnał ogólnodostępnej telewizji naziemnej za którą wszyscy obywatele (za wyjątkiem osadzonych) płacą abonament radiowo telewizyjny? Warto wspomnieć, iż celowe zakłócanie sygnału radiowego lub telewizyjnego jest przestępstwem. Jednak służba więzienna swym komunikatem wyświadczyła TVP Info niedźwiedzią przysługę nie wymieniając jej w liście dostępnych kanałów. Bowiem telewizja TVN24 w przeciwieństwie do TVP info relacjonuje wszystkie wydarzenia, a nie tylko wybrane. Tak więc słowa Kaczyńskiego o komunistach i złodziejach, targowicy, zdradzieckich mordach, obrazy jak narodowcy wieszają na szubienicach portrety polityków są również pokazywane w TVN24. Jasnym jest, iż nie jest ważne kto jest nadawcą sygnału telewizyjnego tylko wydarzenia jakie są przedstawiane. Niestety spot wyborczy PiS, bezpieczny samorząd mógł być obejrzany przez osadzoną osobę z zaburzeniami osobowości na kanale TVN24, TVP1, TVP2, TVN 24 BiŚ, a może nawet na kanale minimax, wszak mama oglądająca z dzieckiem bajki to również elektorat. Bez wątpienia zamachowiec z zaburzeniami osobowości przesiąkł w trakcie odsiadki negatywnymi emocjami, które przedstawiane były w telewizji. Może wtedy nabrał przekonania że PO go torturowało. Na antenie TVN24 pokazywano bilbordy akcji sprawiedliwe sądy na których widniał napis “Sąd w świdnicy wypuścił pedofila”. Również na antenie TVN24 mógł słuchać polityków obozu rządzącego którzy przekonywali, że  sędziowie są komunistycznymi oprawcami, którzy sądzili w stalinowskim reżimie. Czy to jest wina TVN24?

Dziennikarze koniunkturalni zaczęli przekonywać iż to PO jest w równej mierze odpowiedzialna za zamach. Ponieważ też używa języka nienawiści. To prawda. Dlatego mówi się mądry Polak po szkodzie. Z tym że w tym przypadku okazuje się że Polak nie taki mądry. Ponieważ już 7 lat temu doszło do mordu politycznego gdy inny szaleniec wpadł z bronią do łódzkiego biura PiS i wymordował nie jedną, nie dwie, a trzy osoby. Wtedy mówiono, że było to inspirowane wypowiedzią ministra Radosława Sikorskiego, który w kampani wyborczej między I a II turą wyborów samorządowych, mając już dużo przyczółków zdobytych, użył sformułowania “Trzeba dorżnąć watahę”. Niewykluczone, iż zamach na Rosiaka był inspirowany tą konkretną wypowiedzią. Radosław Sikorski przeprosił za swą wypowiedź. Jednak jak widzimy nic się nie nauczyliśmy z tamtej bolesnej lekcji. Tamta władza minęła i już raczej ma małe szanse na powrót. Jednak nowa władza uznała, iż siłą, przemocą legislacyjną, oraz oszczerstwami i pomówieniami pod adresem osób niepokornych władzy  można więcej zyskać. Obecny rząd nawet nie ma odwagi wziąć na siebie odpowiedzialności za przeprowadzane reformy. Odpowiedzialność jest przez rządzących zrzucana na barki suwerena, mówiąc taka jest wola suwerena.

Suweren musi się obudzić. Suweren musi dokonać mądrych wyborów. Co jeśli nowa władza będzie jeszcze bardziej brutalna, jeszcze bardziej okrutna? Suweren musi mieć ciągłą kontrolę nad rządzącymi. Jeśli widzimy niesprawiedliwość, niegodziwość, rujnowanie Państwa musimy na to reagować. Musimy protestować. Władza bez kontroli prędzej czy później przechodzi w rządy autorytarne. Takich sytuacji w historii świata było tyle, że dziś mamy te same demony pod różnymi nazwami: bolszewizm, komunizm, stalinizm, faszyzm, nazizm itd. Nie pozwólmy aby śmierć prezydenta Gdańska Pawła Adamowicza została zapomniana, nie możemy stracić tak ważnej lekcji o życiu w niezdrowym społeczeństwie.                                


##

<p id="gdcalert7" ><span style="color: red; font-weight: bold">>>>>>  gd2md-html alert: inline image link here (to images/image7.png). Store image on your image server and adjust path/filename/extension if necessary. </span><br>(<a href="#">Back to top</a>)(<a href="#gdcalert8">Next alert</a>)<br><span style="color: red; font-weight: bold">>>>>> </span></p>


![alt_text](images/image7.png "image_tooltip")


<p id="gdcalert8" ><span style="color: red; font-weight: bold">>>>>>  gd2md-html alert: inline image link here (to images/image8.png). Store image on your image server and adjust path/filename/extension if necessary. </span><br>(<a href="#">Back to top</a>)(<a href="#gdcalert9">Next alert</a>)<br><span style="color: red; font-weight: bold">>>>>> </span></p>


![alt_text](images/image8.png "image_tooltip")


Gdańsk


## Bibliografia:

[1][https://www.premier.gov.pl/wydarzenia/aktualnosci/podsumowanie-rzadow-premiera-donalda-tuska-2007-2014.html](https://www.premier.gov.pl/wydarzenia/aktualnosci/podsumowanie-rzadow-premiera-donalda-tuska-2007-2014.html)

[2][https://twitter.com/pisorgpl/status/1052530980190334977?ref_src=twsrc%5Etfw%7Ctwcamp%5Etweetembed%7Ctwterm%5E1052530980190334977&ref_url=https%3A%2F%2Fprawy.pl%2F81311-zobacz-spot-pis-o-uchodzcach-pis-nie-zgodzi-sie-na-to-aby-do-polski-naplywali-nielegalni-migranci-wideo%2F](https://twitter.com/pisorgpl/status/1052530980190334977?ref_src=twsrc%5Etfw%7Ctwcamp%5Etweetembed%7Ctwterm%5E1052530980190334977&ref_url=https%3A%2F%2Fprawy.pl%2F81311-zobacz-spot-pis-o-uchodzcach-pis-nie-zgodzi-sie-na-to-aby-do-polski-naplywali-nielegalni-migranci-wideo%2F)
